---
title: 2023’ün En İyi Seyahat Rotaları
description: 1973 yılında Avusturalyalı bir çift tarafından kurulan Lonely Planet her sene olduğu gibi bu sene de 2023’ün en güzel rotaların bulunduğu yerleri açıkladı! Her sene birçok gezgin tarafından sık sık takip edilen platformda bu sene için 5 kategori açıklandı. İşte sizler için 5 ayrı kategoride bulunan 30’u aşkın yeri derledik.
slug: first-post
img: Aspose.Words.28564282-5aee-4bc3-9b35-d776f03c4d23.001.jpeg
---

# - 2023’ün En İyi Seyahat Rotaları –

![](./Aspose.Words.28564282-5aee-4bc3-9b35-d776f03c4d23.001.jpeg)

1973 yılında Avusturalyalı bir çift tarafından kurulan Lonely Planet her sene olduğu gibi bu sene de 2023’ün en güzel rotaların bulunduğu yerleri açıkladı! Her sene birçok gezgin tarafından sık sık takip edilen platformda bu sene için 5 kategori açıklandı. İşte sizler için 5 ayrı kategoride bulunan 30’u aşkın yeri derledik.

-Yemek-

![](Aspose.Words.28564282-5aee-4bc3-9b35-d776f03c4d23.002.jpeg)

Her yörenin kendine ait birçok özel yemeği bulunuyor. İşte bu senenin yemekleriyle ünlü yerleri;

- **Lima, Peru**

Güney Amerika Kıtası’nın Gastronomi Başkenti seçilen Lima’nın zengin çeşitliliği tartışılmaz bir gerçek. Patates yetiştirmeye elverişli topraklara sahip olması sebebiyle 4000’e yakın patates çeşidi yetiştirilebiliyor. Bu yüzden patatesin farklı kombinasyonlarla birçok yemeğin içerisinde olacağını söyleyebiliriz.

- **Umbria, İtalya**

İtalya yarımadasında denize kıyısı olmayan tek bölge olmasıyla ünlenen Umbria, Orta Çağ dönemi yapılarını ve kültürlerini korumayı başarmıştır. Bir gezgin olarak gittiğinizde Orta Çağ yapısındaki çiftliklerde konaklayabilir, yerel halkın içine karışabilirsiniz.

- **Fukuoka, Japonya**

Japonya’da bulunan Kyüshü bölgesinin en büyük şehri olarak bilinen Fukuoka, diğer Asya mutfaklarıyla arasındaki farkı korumayı yıllardır başarıyor. Asya denilince akla gelen Fazla yağ ve baharat kullanımını oldukça azaltmış ve daha hafif yemekler yaparak Asya mutfağı algısına bir yenilik katmışlardır.

- **Kuala Lumpur, Malezya**

Asya kültüründe oldukça popüler olan Sokak yemeği kültürü Malezya’da da oldukça popüler. Sokak yemeği kültüründen farklı olarak yoğun baharat kullanımı ve zengin bir gastronomi anlayışıyla turistler ve yerel halk tarafından oldukça ilgi görmekte.

- **Montevideo , Uruguay**

Şarap üretimiyle birçok ülkeden turist ağırlayan Uruguay yalnızca şaraplarıyla değil birçok farklı yemek tarzıyla da gezginler tarafından tercih ediliyor. Ayrıca Parrillero dedikleri farklı bir mangal tarzıyla da farklı bir damak zevki oluşturmayı başarmış ve bu konuda ün salmışlardır.

- **Güney Afrika**

Yer aldığı konum ve tarihi sebebiyle Asya ve Avrupa mutfaklarından fazlaca esinlenmiştir. Sıcak hava koşulları sebebiyle mısır yetiştiriciliği oldukça yaygın. Bu yüzden yemeklerinde mısırlı tarifler kullanmayı ihmal etmiyorlar.

\- Seyahat –

![](Aspose.Words.28564282-5aee-4bc3-9b35-d776f03c4d23.003.jpeg)

Herkes tarafından sıklıkla gidilen yerlerden sıkıldıysanız merak etmeyin. İşte sizler için görece daha az kişi tarafından bilinen birbirinden güzel yerler;

- Yeni İskoçya, Kanada

Filmlerde sıklıkla karşımıza çıkan akçaağaç şurubunun tadımı ve üretimini yakından görebileceğiniz akçaağaç şurubu çiftliği sizler için unutulmaz bir durak olacak.

- Bhutan

Himalaya Dağlarının yakınlarında bulunan bu küçük ülke turizm açısından aktif bir ülke değil. Her yıl yalnızca belirledikleri sayıda turistin gelmesine izin veriliyor. Sayılı kişilerden biriyseniz sizleri güzel doğası ve doğanın içerisine saklanmış birçok tapınağıyla sizlere unutulmaz bir deneyim sunuyor.

- Ulusal Tabiat Parkları, Kolombiya

Muhteşem bir tropik iklime sahip olmasından dolayı And dağlarında geçirilen vakit hem temiz havasıyla, hem de olağanüstü manzarasıyla herkesi etkilemeyi başarıyor.

- İstanbul Sofya Ekspresi

Türkiye’den Avrupa’ya açılan tek tren hattı olmasıyla ünlü Sofya Treni, farklı bir deneyim isteyenler tarafından sıklıkla tercih ediliyor.

- Western, Avustralya

Her zaman kendinden vahşi doğasıyla bahsettirmeyi başaran Avustralya’nın su canlıları bakımından da oldukça zengin bir çeşitliliği olduğunu biliyor muydunuz? Dünyanın en büyük akvaryumunun burada olduğunu ve gelen gezginler tarafından çok sevildiğini hatırlatalım.

- Zambiya, Afrika

Dünyanın Yedi Harikasından biri olan Victoria şelalelerini ister yürüyerek isterseniz helikopter turuyla keşfedebilirsiniz.

-Dinginlik–

![](Aspose.Words.28564282-5aee-4bc3-9b35-d776f03c4d23.004.jpeg)

Tatil her zaman gezmek ve yorulmak anlamına gelmez. Sakinleşip huzuru tatmanın kaçınılmaz olacağı birbirinden güzel durakları sizin için derledik;

- Dominika

Dünya Mirası Koruma listesinde bulunan Morne Trois Pitonis Ulusal parkı kafa dinlemek isteyen gezginler için ideal bir durak.

- Halkidiki, Yunanistan

Yarımadalardan oluşan bu bölge doğal sahilleri ve Kristal deniziyle ünlenmiş ayrıca gezginler tarafından sıklıkla tercih ediliyor.

- Jamaika

21 farklı küçük şelalenin birleşimiyle oluşan Mayfield Şelaleleri, su sesinin verdiği huzurla, gelenlerin rahatlama duraklarından bir tanesi olmayı başarıyor.

- Ürdün

Bizans Dönemi bilim insanları tarafından Dünyanın en alçak yeri ilan edilen Ölü Deniz ( Lut Gölü) burada bulunuyor. Buranın insan ruhuna iyi geldiğine ve ruhun arınmasına yardımcı olduğuna inanıyorlar.

- Malta

Birbirinden farklı 3 ayrı adadan oluşan Malta, güzel plajları sebebiyle turistler tarafından sıklıkla tercih ediliyor.

- Raja Ampat, Endonezya

Toplamda 1500 adacık ve adadan oluşan takımada, su altı çeşitliliğiyle tanınıyor. Ayrıca Gunnung Rinjani volkanıyla kaplı Lombok adasının farklı dokusu ziyaretçilerine farklı bir deneyim sunuyor.

\- Sosyalleşme –

![](Aspose.Words.28564282-5aee-4bc3-9b35-d776f03c4d23.005.jpeg)

Farklı kültürlerden insanlar tanımak ve onlarla sosyalleşmek çoğu gezgin için olmazsa olmaz. Farklı kültürlere karışmaya hazırsanız işte sizler için farklı festival seçenekleri;

- Akra, Gana

Her yıl özellikle Ağustos ve Eylül ayında yapılan Homowo adında bir hasat festivali düzenleniyor. Festival süresince özel danslarını yaparak ziyaretçilerine kültürlerini de tanıtarak unutulmaz anlara tanıklık etmenizi sağlıyorlar.

- Arnavutluk

Birçok alanda sık sık festival düzenlenen Arnavutluk’da, Kange Magjike müzik festivali düzenleniyor. Televizyon yarışması olarak başlayan ancak çok ilgi görmesiyle canlı etkileşim alma adına festival haline getirilmiştir.

- Sidney, Avustralya

Sörfe elverişli denizi ve uzun bir yürüyüş rotasıyla Blue Mountains sıradağları sizler ve diğer gezginlerle yapabileceğiniz aktivitelerden yalnızca birkaçını oluşturuyor. Ancak ben festival insanıyım diyenlerdenseniz her yıl Vivid Sydney festivali tüm eğlence sevenler tarafından tercih ediliyor.

- Guyana

Atlas okyanusunda bulunan kıyısıyla birçok deniz aktivitesinin dışında harika doğasıyla birlikte açık alanda yapılacak sayısız aktivite sizleri bekliyor. Ayrıca Guyana karnavalı sayesinde, kendi kültürlerini gelen yabancılara tanıtmak konusunda oldukça hevesliler.

- Boise, ABD

Bulunduğu eyaletin en kalabalık şehri olması sebebiyle Harris Caz Festivali gibi müzik festivalleri normalin üzerinde bir katılımla gerçekleşiyor. Müzik bana göre değil diyenlerdenseniz kızılcık festivali gibi damak zevkinize hizmet edecek birçok etkinlik sizleri bekliyor olacak.

- Alaska

Gelenekleşmiş 50 yıllık bir festival olan Sanat ve Müzik festivali, Kadiak Crab Festivalleri tüm sanat aşıklarının uğrak noktası olmayı başarıyor.

\- Öğreti-

![](Aspose.Words.28564282-5aee-4bc3-9b35-d776f03c4d23.006.jpeg)

Her kültürün kendine has inanışları ve doğruları vardır. İşte İnsanıyla ve kültürüyle sizlere unutulmaz dokunuşlar katacak gezi rotanızın son durakları;

- Yeni Mexica, ABD
- El Salvador
- Dresden, Almanya
- Marsilya, Fransa
- Manchester, Birleşik Krallık
- Güney İskoçya

Nereye gidiyor olursanız olun, her güzel deneyimin başı yola çıkmakla başlar…
