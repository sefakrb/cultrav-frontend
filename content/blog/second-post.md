---
title: En İyi 5 Seyahat Tüyosu
description: Koca bir Dünya içinde yaşıyoruz. Bilmediğimiz yerleri görmek birçoğumuz için güzel bir hayal. Ancak hayallerimize gerçeğe dönüştürmek de bizim elimizde. İşte size hayal olmayı bırakıp gerçeğe dönmüş geziniz için 5 tüyo!
slug: second-post
img: Aspose.Words.f6d515b7-316d-44d1-a785-179385f0c704.001.jpeg
---

# – En İyi 5 Seyahat Tüyosu –

![](Aspose.Words.f6d515b7-316d-44d1-a785-179385f0c704.001.jpeg)

Koca bir Dünya içinde yaşıyoruz. Bilmediğimiz yerleri görmek birçoğumuz için güzel bir hayal. Ancak hayallerimize gerçeğe dönüştürmek de bizim elimizde. İşte size hayal olmayı bırakıp gerçeğe dönmüş geziniz için 5 tüyo!

-Her şey bir **planla** başlar-

![](Aspose.Words.f6d515b7-316d-44d1-a785-179385f0c704.002.jpeg)

Kafasına estiğinde çekip gidenlerden değilseniz plan yapmak eminiz sizler için önemlidir. Kısıtlı bir zamanda görmek istediğiniz çok yer olduğunu biliyoruz. Hem istediğiniz yerleri görüp hem de kendinize boş zaman ayırmanın tek yolu plan yapmak.

Gezinizi planlarken ilk olarak görmek istediğiniz yerleri araştırmak ve listeye eklemek güzel bir başlangıç olabilir. **Öncelik**lerinizi göz önünde bulundurarak listeye eklediğiniz yerlerin açık-kapalı olma durumlarını, hava durumunun değişmesi halinde size engel çıkarıp çıkarmayacağını araştırmayı unutmayın.

Gezi rotanızdaki duraklara nasıl **ulaşım** sağlayacağınıza karar vermek rotanızı oluşturmada kolaylık sağlarken bütçenizi ayarlarken de fikir sahibi olmanızı sağlar. Rotanızı ayarlarken toplu taşıma araçlarının kullanımı şehri yerel halk gibi deneyimleme adına güzel fırsat. Sonuçta kim şehirde yaşıyormuş gibi hissetmek istemez?

Gidilen duraklar yalnızca müze ve tarihi yerler olmasın. Dünya üzerinde henüz bilmediğiniz belki de bir araya geleceğine inanmadığınız tatlar olabilir. Büyük Restoranlar elbette güzel bir deneyim yaşatır ancak küçük önerimiz sokak arasındaki restoranların gizli hazineler olabileceğini hatırlatmak olacak. Nerede olursanız olun eminiz oralara özel **lezzet**ler deneyimlenmek için sizi bekliyor olacak!

Planlama için son önerimiz günlük planlar yapmanız olacaktır. Örneğin her güne bir semt belirler oradaki görmek istediğiniz yerleri gezmiş olursunuz. Böylelikle kolay bir gezme deneyiminin yanında her gününüz planlı olduğu için yetişebilecek miyim korkusu yaşamazsınız.

\- Gezmek her zaman **bütçe**nizi zorlamaz -

![](Aspose.Words.f6d515b7-316d-44d1-a785-179385f0c704.003.jpeg)

Bazıları hostelde kalarak farklı insanlarla tanışmayı, bazıları ise lüks bir otelde kafa dinlemeyi tatil sayar. Peki ya sizin tatil anlayışınız nasıl? Gezi bütçenizi ayarlarken yapılması gerekenlerden ilki hangi tip gezgin olduğunuzu bulmak. Lüks bir tatil için ayıracağınız bütçeyle hesaplı bir tatil bütçesi aynı olamaz. Hangi tatil anlayışında olursanız olun bazı maddeler her zaman aynı kalır. İşte sizler için birkaç öneri;

- Pasaport, vize gibi gerekli temel harcamalarınızı hesaplayın.
- Kalacağınız yerlerin ve kullanacağınız ulaşım yollarının ne kadar tutacağını ortalama olarak hesaplayın.
- Müze gibi gezmek istediğiniz işletmelerin ücretlerini görmezden gelmeyin.
- Kredi/Banka kartı kullanımı sırasında kesilen komisyonları bir süre sonra bütçenizden büyük kesintilere sebep olabilir. Komisyonsuz çalışan bankaları araştırın.
- İnsanın en büyük ihtiyacı beslenmedir. Gıda harcamaları fark etmeden bütçenizi aşmanızı sağlayabilir!

\- Bavulunuza her **eşya**nızı koyamazsınız -

![](Aspose.Words.f6d515b7-316d-44d1-a785-179385f0c704.004.jpeg)

Her gezi bir miktar bilinmezlik içerir. Bu bilinmezlik yanınıza neler almanız gerektiği konusunda sizi endişelendirebilir. Merak etmeyin kişisel eşyalarınızı unutmadığınız sürece diğer her şeyin bir çözümü var.

Bavul hazırlığı sırasında zihninizden hiç çıkarmamanız gereken tek şey, bir eşyadan emin değilseniz onu yanınıza almamak olacaktır. Hislerinize güvenin, lazım olacak olsaydı kesinlikle bavula koymanız gerektiğini düşünürdünüz.

Kıyafet çok seçenekli olması sebebiyle bavul hazırlığı sırasında kafayı karıştırabiliyor. Yakın zamanda seyahat etmiş bir tanıdığınızdan ya da sosyal medyadan insanların az çok neler giyindiğine bakarak bir fikir sahibi olabilirsiniz. Ayrıca kıyafet seçimi yaparken az eşya ile çok çeşit yaratabileceğiniz parçaları seçmeye özen gösterin. Böylece ekstra bavul ücretinden kurtulabilirsiniz. Her gezginin en önem verdiği eşyalardan biri **ayakkabı**larıdır. Gezi sırasında konforunuzu bozmayacak, saatlerce gezmenize olanak tanıyacak bir seçim yapmak önemli.

Yurt dışı gezilerinizde önem vermeniz gereken konulardan biri de **gümrük** kuralları. Her Ülkenin farklı yönetmeliği olması nedeniyle her eşyayı sokamayabilirsiniz. Kimse eşyasını bırakmak istemez, iyi bir araştırma sizi bu dertten kurtaracaktır.

\- Herkes **güven** duymak ister –

Seyahat ederken güven konusunda birtakım endişelerin var olmasının gayet normal olduğunu hatırlatmak isteriz. Ancak tabii ki kendimizi daha güvende hissetmek için yapabileceğiniz birkaç adımı sizler için derledik.

Yurtdışı gezilerinde pasaportunuzun kimlik yerine geçtiğini bu yüzden de ekstra önemli olduğunu hatırlatalım. Umuyoruz ki çalınma, bir yerde unutma gibi bir durumla karşı karşıya kalmazsınız. Ancak bu gibi durumlar için pasaport tarzı önemli belgelerinizin fotoğraflarını **mail** yoluyla kendinize atmak iyi bir seçenek olabilir. Çalınma ve kayıp durumlarından bahsetmişken telefonların bu konuda daha riskli olduğunu unutmayın. Bu yüzden de önemli numaraları üstünüzde bulundurmanız işinizi büyük oranda kolaylaştıracaktır.

Herhangi bir sıkıntı yaşadığınızda size yardım etmesi için kendi ülkenizin **büyükelçiliğine** gitmek ilk seçeneğiniz olacak. Her nereye gidiyor olursanız olun önceden büyükelçiliğin nerede olduğunu ve nasıl gidebileceğinizi bilmek sizleri rahatlatacaktır.

Gezgin dendiği zaman büyük sırt çantaları akla gelir. Ancak tüm eşyalarınızı sırtınızda taşımak çok da güvenli olmayabilir. Önemli ve kişisel eşyalarınızı önünüzde, rahatlıkla gözünüzün önünde olabileceği bir **çanta** tercih edebilirsiniz. Hem kullanım açısından rahat hem de kontrol etme açısından daha güvenli olacaktır.

\- **Sağlık** sorunları gezinizi baltalamasın -

![](Aspose.Words.f6d515b7-316d-44d1-a785-179385f0c704.005.jpeg)

Her şeyin başının sağlık olduğunu hatırlatarak sağlığınızı tehlikeye atmamaya özen göstermenizi diliyoruz.

Sürekli kullandığınız ilaçların adedini planladığınız süre boyunca yetecek şekilde ayarlamanızı hatta ekstra bulundurarak olumsuz bir olay yaşandığında yedeklerinizin olduğunu bilmenizin sizi rahatlatacağını söyleyebiliriz. Herhangi bir rahatsızlığınız olmasa bile gezi öncesi size yakın bir sağlık kuruluşuna giderek kontrol olmanız ve sağlıklı olduğunuzdan emin olmanız gezinizin konforu açısından oldukça önemli.

Gittiğiniz yerde yaşayabileceğiniz sağlık sorunlarını basite almayıp Seyahat Sağlık Sigortası yaptırarak kendinizi güvenceye almakla gezinize başlayabilirsiniz. Yurtdışı geziniz süresince kendi ülkenizin sisteminin olmayacağını bu yüzden sigortanın büyük bir önemi olduğunu vurgulayalım.
