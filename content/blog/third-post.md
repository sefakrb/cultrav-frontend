---
title: Uzun Uçak Yolculukları İçin Tavsiyeler
description: Uçakla yolculuk yapacak sayın gezginlerimiz, işte sizler için yolculuğunuzu daha rahat geçirebilmeniz adına tüyolar
slug: third-post
img: Aspose.Words.63245c0b-2672-4154-a257-b30341a9fb4e.001.jpeg
---

# - Uzun Uçak Yolculukları İçin Tavsiyeler –

![](Aspose.Words.63245c0b-2672-4154-a257-b30341a9fb4e.001.jpeg)

` `Uzakları yakın eden, konforu sayesinde herkesi rahatlatan uçak yolculukları…

` `Otobüs ve Trenlerin en çok tercih edilen ulaşım yollarından birisi olmasının nedeni uçakların bu kadar maddi olarak ulaşılabilir olmamasıydı. Ancak günümüzde imkanların değişimiyle uçak kullanımının artması beklenen bir durum. Otobüsle giderken boşa harcadığınız vakti olmak istediğiniz yerde ve olmak istediğiniz insanlarla geçirebilmeyi kim istemez ki?

Uçakla yolculuk yapacak sayın gezginlerimiz, işte sizler için yolculuğunuzu daha rahat geçirebilmeniz adına tüyolar;

**1-Koltuk Seçimi**

Uçaktaki konforunuzu sağlayacak en önemli madde koltuk seçimi. Nerede oturduğunuz az çok yolculuğunuzun nasıl geçeceği hakkında tüyo vermiş olacak. En arkalar tuvalete yakın olması sebebiyle sizlere pek de keyifli bir yolculuk yaşatmayabilir. Ancak orta kısımlardan özellikle de koridor kısmından alacağınız koltuk sizlere rahat hareket etme fırsatı sunarken hem de daha sakin bir yolculuk yapmanızı sağlayacaktır.

**2-Kıyafet Seçimi**

Saatlerce aynı yerde bulunacak olmak sizleri yeterince rahatsız edebilir birde kıyafetleriniz etmesin. Eşofman tarzı tercih edeceğiniz rahat kıyafetler yolculuk sırasında büyük bir konfor sağlayacaktır. Ayrıca seçtiğiniz kıyafetlerin pamuklu olması terletmeyeceği ve rahat olacağı için keyifli bir yolculuk geçirmenize yardımcı olacaktır.

![](Aspose.Words.63245c0b-2672-4154-a257-b30341a9fb4e.002.jpeg)

**3-Basınç**

Uçakların oldukça yükseklerde uçması sebebiyle uçuş sırasında kulaklarınız büyük bir basınç hissedecektir. Bu noktada çene kaslarınızı çalıştıracak sakız çiğneme, su içme ve sık yutkunma gibi çene kaslarınızı harekete geçirecek eylemlerde bulunmanız sizlere yardımcı olabilir. Çene kaslarının hareketi Östaki borusunu açarak kulak içindeki basıncı dengelemenize yardımcı olur böylece basıncı daha az hissetmeniz mümkün olabilir.

**4-Yemek**

Uçak firmalarının yemek servisleri havada kalma sürelerine göre değişiklik gösterse de genellikle uzun sayılabilecek her uçuşta yemek dağıtımı olabiliyor. Daha öncesinde yediğiniz yiyecekleri tercih etmeniz midenizde oluşabilecek rahatsızlıkların önüne geçmenize olanak sağlayacaktır. Ayrıca yanınıza alacağınız sevdiğiniz birkaç atıştırmalık oyalanmak ve acıktığınızda sizi tutması açısından yararlı olacaktır.

**5-Jet Lag**

Bulunduğunuz bölgeden fazla saat farklı olan bir yere giderken herkesin korkulu rüyası olan Jet Lag için endişelenmeyin. Uçuştan birkaç gün önce gideceğiniz yerin saatlerine göre hareket etmek jet Lag olma riskinizi azaltacaktır. Ayrıca uçuş sırasında Kanada tarafına gidiyorken uyumamanız saat farkını hissetmenizi engellerken Avustralya yönünde uçarken uyumanız Jet Lag olma ihtimalinizi büyük oranda azaltacaktır.

![](Aspose.Words.63245c0b-2672-4154-a257-b30341a9fb4e.003.jpeg)

**6-Uçuş Süreci**

Uzun süre havada giderken sıkılacağınızı düşünebilirsiniz. Ancak bu vakti yapmaya üşendiğiniz birçok işi yaparak verimli hale getirebilirsiniz. Örneğin e-maillerinizi ya da galerinizi temizleyebilirsiniz. Dizinizi yapacak işleriniz olmadığı için rahatlıkla izleyebilir, kulaklarınızla müziğin zevkini çıkarırken kulaklarınızın basınçtan daha az etkilenmesini sağlayabilirsiniz. Bu süreçte vücut sağlığınızı unutmayıp koridorda birkaç tur atarak hareketsizle oluşabilecek rahatsızlıkların ve ayaklarınızın şişmesi gibi durumları önleyebilirsiniz.

Günümüzde yaklaşık olarak her gün 100.000 uçak kalkıyor ve seferini gerçekleştiriyor. Dünyanın her yerinde oldukça yaygın olarak kullanılan bu seyahat yöntemi, farklı birçok sebepten dolayı insanlara korku verebiliyor. En basiti yükseklik korkusu veyahut klostrofobi. Ana karada olmayıp uçma fikri herkes için biraz endişe verici olsa da belirtmek isteriz ki en az kaza ve ölüm oranı uçak seyahatlerinde görülüyor.

Okyanusların sizlere engel olmadığı, korkularınızın yolunuza çıkmadığı özgürce yaşadığınız bir tatil ve uçuş dileriz.
